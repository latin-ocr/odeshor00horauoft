oDEs 1. 8. 25

Perpetuos, sic tu sapiens finire memento
Tristitiam vitaeque labores
Molli, Plance, mero, seu te fulgentia signis
Castra tenent seu densa tenebit 20

Tiburis umbra tui. Teucer Salamina patremque
Cum fugeret, tamen uda Lyaeo

Tempora populea fertur vinxisse corona,
Sic tristes adfatus amicos t

“ Quo nos cumque feret melior fortuna parente, 25
Ibimus, o socii comitesque !

Nil desperandum Teucro duce et auspice Teucro :
Certus enim promisit Apollo,

Ambiguam tellure nova Salamina futuram.

O fortes peioraque passi 30
Mecum saepe viri. nunc vino pellite curas ;

Cras ingens iterabimus aequor.'’

VIII.
(Sapplzzc 2.)
Lydia, dic, per omnes
Te deos oro, Sybarin cur properes amando
Perdere ; cur apricum
Oderit campum, patiens pulveris atque solis,

 

Cur neque militaris 5
Inter aequales equitet, Gallica nec lupatis
Temperet ora frenis.
Cur timet flavum Tiberim tangere Ρ Cur olivum

Sanguine viperino

Cautius vitat, neque iam livida gestat armis 10
Bracchia, saepe disco,

Saepe trans finem iaculo nobilis expedito ?

