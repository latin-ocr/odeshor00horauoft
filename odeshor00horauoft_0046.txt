HORACE

Namque me silva lupus in Sabina,

Dum meam canto Lalagen et ultra

Terminum curis vagor expeditis,
Fugit inermem,

Quale portentum neque militaris

Daunias latis alit aesculetis,

Nec Iubae tellus generat, leonum
Arida nutrix.

Pone me pigris ubi nulla campis

Arbor aestiva recreatur aura,

Quod latus mundi nebulae malusque
Iuppiter urguet ;

Pone sub curru nimium propinqui

Solis in terra domibus negata :

Dulce ridentem Lalagen amabo,
Dulce loquentem.

 

XXIII.
(Asclepz‘ad 5.)
Vitas hinnuleo me similis, Chlo'e',
Quaerenti pavidam montibus aviis
Matrem non sine vano
Aurarum et siluae metu.

Nam seu mobilibus veris inhorruit
Adventus foliis, seu virides rubum
Dimovere lacertae,
Et corde et genibus tremit.

Atqui non ego te tigris ut aspera
Gaetulusve leo frangere persequor :
Tandem desine matrem
Tempestiva sequi viro.

10

20

10

