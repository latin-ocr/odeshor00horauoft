ODEs 1. 21, 22. 37

ΧΧΙ.
(A sclepiad 5.)

Dianam tenerae dicite virgines,
Intonsum, pueri, dicite Cynthium
Latonamque supremo
Dilectam penitus Iovi.

Vos laetam fluviis et nemorum coma, 5
Quaecumque aut gelido prominet Algido,
Nigrls aut Erymanthi
Silvis aut viridis Cragi ;
Vos Tempe totidem tollite laudibus
Natalemque, mares Delon Apollinis, 10

Insignemque pharetra
Fraternaque umerum lyra.

Hic bellum lacrimosum, hic miseram famem
Pestemque a populo et principe Caesare in
Persas atque Britannos 15
Vestra motus aget prece.

xxn.
(Sapplzz'c 1.)

Integer vitae scelerisque purus

Non eget Mauris iaculis neque arcu

N ec venenatis gravida sagittis,
Fusce, pharetra.

Sive per Syrtes iter aestuosas, 5
Sive facturus per inhospitalem
Caucasum vel quae loca fabulosus

Lambit Hydaspes,

