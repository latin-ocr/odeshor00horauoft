ODEs 11. 7.

Ille te mecum locus et beatae

Postulant arces ; ibi tu calentem

Debita sparges lacrima favillam
Vatis amici.

 

VII.
(A lcaz‘c.)

O saepe mecum tempus in ultimum,
Deducte Bruto militiae duce,
Quis te redonavit Quiritem
Dis patriis Italoque caelo,

Pompei, meorum prime sodalium,
Cum quo morantem saepe diem mero
F regi, coronatus nitentes
Malobathro Syrio capillos Ρ

Tecum Philippos et celerem fugam
Sensi relicta non bene parmula,
Cum fracta virtus et minaces
Turpe solum tetigere mento.

Sed me per hostes Mercurius celer
Denso paventem sustulit aere;
Te rursus in bellum resorbens
Unda fretis tulit aestuosis.

Ergo obligatam redde Iovi dapem,
Longaque fessum militia latus
Depone sub lauru mea nec
Parce cadis tibi destinatis.

Oblivioso levia Massico
Ciboria exple, funde capacibus
Unguenta de conchis. Quis udo
Deproperare apio coronas

57

10

15

20

