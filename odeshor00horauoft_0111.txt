om-:s 111. 26. 103

Ripas et vacuum nemus
Mirari libet. O Naiadum potens
Baccharumque valentium 15
Proceras manibus vertere fraxinos.

Nil parvum aut humili modo,
Nil mortale loquar. Dulce periculumst,
O Lenaee, sequi deum
Cingentem viridi tempora pampino. zo

 

XXVI.
(Alcaic.)

Vixi puellis nuper idoneus
Et militavi non sine gloria ;
N unc arma defunctumque bello
Barbiton hic paries habebit,

Laevum marinae qui Veneris latus 5
Custodit. Hic, hic ponite lucida
Funalia et vectes et arcus
Oppositis foribus minaces.

O quae beatam diva tenes Cyprum et
Memphin carentem Sithonia nive, 1o
Regina, sublimi flagello
Tange Chloen semel arrogantem.

xxvn.
(Sapphico

Inpios parrae recinentis omen
Ducat et praegnans canis aut ab agro
Rava decurrens lupa Lanuvino

F etaque volpes ;

