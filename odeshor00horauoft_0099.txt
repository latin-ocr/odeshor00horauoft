oDEs 111. 13. 91

Tibi qualum Cythereae puer ales, tibi telas
Operosaeque Minervae studium aufert, Neobule, 5
Liparaei nitor Hebri,

Simul unctos Tiberinis umeros lavit in undis,
Eques ipso melior Bellerophonte, neque pugno
Neque segni pede victus,

Catus idem per apertum fugientes agitato 10
Grege cervos iaculari et celer arto latitantem
F ruticeto excipere aprum.

 

XIII.
(A sclepiad 5.)

O fons Bandusiae, splendidior vitro,
Dulci digne mero non sine floribus,
¹Cras donaberis haedo,
Cui frons turgida cornibus

Primis et venerem et proelia destinat. 5
Frustra ε nam gelidos inficiet tibi
Rubro sanguine rivos
Lascivi suboles gregis.

Te flagrantis atrox hora Caniculae
Nescit tangere, tu frigus amabile 10
F essis vomere tauris
Praebes et pecori vago.

Fies nobilium tu quoque fontium,
Me dicente cavis inpositam ilicem
Saxis, unde loquaces 15
Lymphae desiliunt tuae.

