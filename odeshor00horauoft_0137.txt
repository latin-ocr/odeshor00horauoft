oDEs 1v. 14. 129

Felix post Cinaram, notaque et artium
Gratarum facies? Sed Cinarae breves
Annos fata dederunt,
Servatura diu parem

Cornicis vetulae temporibus Lycen, 25
Possent ut iuvenes visere fervidi
Multo non sine risu
Dilapsam in cineres facem.

 

XIV.
(Alcaic.)

Quae cura patrum quaeve Quiritium
Plenis honorum muneribus tuas,

Auguste, virtutes in aevum
Per titulos memoresque fastos

Aeternet, o qua sol habitabiles 5
Inlustrat oras, maxime principum?
Quem legis expertes Latinae
Vindelici didicere nuper,

Quid marte posses. Milite nam tuo
Drusus Genaunos, inplacidum genus, 10
Breunosque veloces et arces
Alpibus inpositas tremendis

Deiecit acer plus vice simplici Í¾
Maior Neronum mox grave proelium
Conmisit inmanesque Raetos 15
Auspiciis pepulit secundis,
Spectandus in certamine Martio,
Devota morti pectora liberae
Quantis fatigaret ruinis,
Indomitus prope qualis undas 20
HOR. 1.-1V. 9

