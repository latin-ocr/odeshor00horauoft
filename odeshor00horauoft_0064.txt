HORACE

Dilecta, quantum non Pholoe fugax,
Non Chloris, albo sic umero nitens,
Ut pura nocturno renidet
Luna mari Cnidiusve Gyges.

Quem si puellarum insereres choro,
Mire sagaces falleret hospites
Discrimen obscurum solutis
Crinibus ambiguoque voltu.

VI.
(Sapphic 1.)

Septimi, Gades aditure mecum et

Cantabrum indoctum iuga ferre nostra et

Barbaras Syrtes, ubi Maura semper
Aestuat unda,

Tibur Argeo positum colono

Sit meae sedes utinam senectae,

Sit modus lasso maris et viarum
Militiaeque.

Unde si Parcae prohibent iniquae,

Dulce pellitis ovibus Galaesi

Flumen et regnata petam Laconi
Rura Phalantho.

Ille terrarum mihi praeter omnes

Angulus ridet, ubi non Hymetto

Mella decedunt viridique certat
Baca Venafro Í¾

Ver ubi longum tepidasque praebet

Iuppiter brumas, et amicus Aulon

Fertili Baccho minimum Falernis
Invidet uvis.

20

10

15

20

