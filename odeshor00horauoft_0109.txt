omis 111. 24. 101

Dos est magna parentium
Virtus et metuens alterius viri
Certo foedere castitas,
Et peccare nefas aut pretiumst mori.

O quisquis volet inpias 25
Caedes et rabiem tollere civicam,

Si quaeret PATER URBIUM
Subscribi statuis, indomitam audeat

Refrenare licentiam,

Clarus post genitis : quatenus, heu nefas ! 30
Virtutem incolumem odimus,

Sublatam ex oculis quaerimus invidi.

Quid tristes querimoniae,
Si non supplicio culpa reciditur Í¾

Quid leges sine moribus 35
Vanae proficiunt ? si neque fervidis

Pars inclusa caloribus

Mundi nec boreae finitimum latus
Durataeque solo nives

Mercatorem abigunt, horrida callidi 40

Vincunt aequora navitae,

Magnum pauperies opprobrium iubet
Quidvis et facere et pati,

Virtutisque viam deserit arduae.

Vel nos in Capitolium, 45
Quo clamor vocat et turba faventium,

Vel nos in mare proximum
Gemmas et lapides aurum et inutile,

