112

HORACE

Illic plurima naribus

Duces tura, lyraeque et Berecyntiae
Delectabere tibiae

Mixtis carminibus non sine fistula ;
Illic bis pueri die

Numen cum teneris virginibus tuum

Laudantes pede candido

In morem Salium ter quatient humum.

Me nec femina nec puer ³

Iam nec spes animi credula mutui,
Nec certare iuvat mero
Nec vincire novis tempora floribus.

Sed cur heu, Ligurine, cur

Manat rara meas lacrima per genas ?
Cur facunda parum decoro

Inter verba cadit lingua silentio ?

Nocturnis ego somniis

Iam captum teneo, iam volucrem sequor
Te per gramina Martii

Campi, te per aquas, dure, volubiles.

 

‹sagam-2>

Pindarum quisquis studet aemulari,

Iule, ceratis ope Daedalea

Nititur pinnis vitreo daturus
Nomina ponto.

Monte decurrens velut amnis, imbres

Quem super notas aluere ripas,

Fervet inmensusque ruit profundo
Pindarus ore,

30

35

40

