82

HORACE

Hoc caverat mens provida Reguli
Dissentientis condicionibus
Foedis et exemplo trahenti
Perniciem veniens in aevum,

Si non periret inmiserabilis
Captiva pubes. ‘ Signa ego Punicis
Adfixa delubris et arma
Militibus sine caede ' dixit

‘ Derepta vidi ; vidi ego civium
Retorta tergo bracchia libero

Portasque non clausas et arva

Marte coli populata nostro.

Auro repensus scilicet acrior
Miles redibit. Flagitio additis
Damnum : neque amissos colores
Lana refert medicata suCO,

Nec vera virtus, cum semel excidit,
Curat reponi deterioribus.
Si pugnat extricata densis
Ccrva plagis, erit ille fortis,

Qui perfidis se credidit hostibus,
Et marte Poenos proteret altero,
Qui lora restrictis lacertis
Sensit iners timuitque mortem.

Hic, unde vitam sumeret inscius,
Pacem duello miscuit. O pudor Ξ
O magna Carthago, probrosis

Altior Italiae ruinis ! '

15

20

30

35

40

