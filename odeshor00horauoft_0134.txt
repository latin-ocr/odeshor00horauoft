126

HORACE

XI.
(Sapphic.)

Est mihi nonum superantis annun

Plenus Albani cadus ; est in horto,

Phylli, nectendis apium coronis ;
Est hederae vis

Multa, qua crines religata fulges ς

Ridet argento domus ; ara castis

Vincta verbenis avet inmolato
Spargier agno ;

Cuncta festinat manus, huc et illuc

Cursitant mixtae pueris puellae ;

Sordidum flammae trepidant rotantes
Vertice fumum.

Ut tamen noris quibus advoceris

Gaudiis, Idus tibi sunt agendae,

Qui dies mensem Veneris marinae
F indit Aprilem,

Iure sollemnis mihi sanctiorque

Paene natali proprio, quod ex hae

Luce Maecenas meus adfluentes
Ordinat annos.

Telephum, quem tu petis, occupavit

Non tuae sortis iuvenem puella

Dives et lasciva tenetque grata
Compede vinctum.

Terret ambustus Phaethon avaras

Spes, et exemplum grave praebet ales

Pegasus terrenum equitem gravatus
Bellerophonten,

10

20

