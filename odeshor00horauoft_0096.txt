88

HORACE

IUV. ‘ Quid si prisca redit Venus
Diductosque iugo cogit aheneo ?

Si flava excutitur Chloe
Reiectaeque patet ianua Lydiae ? ’ 20

LYD. ‘ Quamquam sidere pulchrior

Illest, tu levior cortice et inprobo
Iracundior Hadria :

Tecum vivere amem, tecum obeam libens ! '

X.
(A sclepiad 4.)

Extremum Tanain si biberes, Lyce,

Saevo nupta viro, me tamen asperas

Porrectum ante fores obicere incolis
Plorares Aquilonibus.

Audis, quo strepitu ianua, quo nemus 5
Inter pulchra satum tecta remugiat
Ventis, et positas ut glaciet nives

Puro numine Iuppiter?

Ingratam Veneri pone superbiam,
Ne currente retro funis eat rota ; 10
Non te Penelopen difficilem procis

Tyrrhenus genuit parcns.

O quamvis neque te munera nec preces
Nec tinctus viola pallor amantium
Nec vir Pieria paelice saucius
Curvat ; supplicibus tuis 15

Parcas, nec rigida mollior aesculo

Nec Mauris animum mitior anguibus.

Non hoc semper erit liminis aut aquae
Caelestis patiens latus. 20

