HORACE

Utrumque sacro digna silentio
Mirantur umbrae dicere ; sed magis
Pugnas et exactos tyrannos

Densum umeris bibit aure volgus.
Quid mirum, ubi illis carminibus stupens

Demittit atras belua centiceps
Aures, et intorti capillis
Eumenidum recreantur angues ?

Quin et Prometheus et Pelopis parens

Dulci laborem decipitur sono,
N ec curat Orion leones
Aut timidos agitare lyncas.

 

XIV.
(Alcaic.)

Eheu fugaces, Postume, Postume,

Labuntur anni, nec pietas moram
Rugis et instanti senectae

Adferet indomitaeque morti ;

Non, si trecenis, quotquot eunt dies,
Amice, places inlacrimabilem
Plutona tauris, qui ter amplum
Geryonen Tityonque tristi

Conpescit unda, scilicet omnibus,
Quicumque terrae munere vescimur,
Enaviganda, sive reges
Sive inopes erimus coloni.

Frustra cruento Marte carebimus
Fractisque rauci fluctibus Hadriae,
Frustra per autumnos nocentem

Corporibus metuemus austrum :

35

40

10

