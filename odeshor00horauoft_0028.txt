20

HORACE

Heu nimis longo satiate ludo,

Quem iuvat clamor galeaeque leves

Acer et Mauri peditis cruentum
Voltus in hostem.

Sive mutata iuvenem figura

Ales in terris imitaris almae

Filius Maiae, patiens vocari
Caesaris ultor :

Serus in caelum redeas, diuque

Laetus intersis populo Quirini,

Neve te nostris vitiis iniquum
Ocior aura

Tollat Í¾ hic magnos potius triumphos,

Hic ames dici pater atque princeps,
Neu sinas Medos equitare inultos,
Te duce, Caesar.

111.
(Asclepiad 3.)

Sic te diva potens Cypri,
Sic fratres Helenae, lucida sidera,

Ventorumque regat pater
Obstrictis aliis praeter Iapyga,

Navis, quae tibi creditum

Debes Vergilium : finibus Atticis
Reddas incolumem, precor,

Et serves animae dimidium meae.

40

45

50

