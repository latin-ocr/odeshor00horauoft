120

HORACE

Ceteris maior, tibi miles inpar,

Filius quamvis Thetidis marinae

Dardanas turres quateret tremenda
Cuspide pugnax.

Ille mordaci velut icta ferro

Pinus aut inpulsa cupressus Euro,

Procidit late posuitque collum in
Pulvere Teucro.

Ille non inclusus equo Minervae

Sacra mentito male feriatos

Troas et laetam Priami choreis
F alleret aulam Í¾

Sed palam captis gravis, heu nefas, hm,

Nescios fari pueros Achivis
Ureret flammis, etiam latentem
Matris in alvo,

Ni tuis flexus Venerisque gratae

Vocibus divum pater adnuisset

Rebus Aeneae potiore ductos
Alite muros.

Doctor argutae fidicen Thaliae,

Phoebe, qui Xantho lavis amne crines,

Dauniae defende decus Camenae,
Levis Agyieu.

Spiritum Phoebus mihi, Phoebus artem

Carminis nomenque dedit poetae.

Virginum primae puerique claris
Patribus orti,

10

15

20

30

