86

HORACE

Frustra : nam scopulis surdior Icari
Voces audit adhuc integer. At tibi
Ne vicinus Enipeus
Plus iusto placeat cave ;

Quamvis non alius flectere equum sciens 25
Aeque conspicitur gramine Martio,
Nec quisquam citus aeque
Tusco denatat alveo.

Prima nocte domum claude neque in vias
Sub cantu querulae despice tibiae, 30
Et te saepe vocanti
Duram difficilis mane. v

Martiis caelebs quid agam Kalendis,

Quid velint flores et acerra turis

Plena miraris positusque carbo in
Cespite vivo,

Docte sermones utriusque linguae ³ 5
Voveram dulces epulas et album
Libero caprum prope funeratus

Arboris ictu.

Hic dies anno redeunte festus
Corticem adstrictum pice dimovebit 10
Amphorae, fumum bibere institutae

Consule Tullo.

Sume, Maecenas, cythos amici

Sospitis centum et vigiles lucernas

Perfer in lucem : procul omnis esto 15
Clamor et ira.

