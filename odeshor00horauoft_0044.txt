HORACE

Urit me Glycerae nitor,

Splendentis Pario marmore purius ;
Urit grata protervitas

Et voltus nimium lubricus adspici.

In me tota ruens Venus
Cyprum deseruit, nec patitur Scythas
Et versis animosum equis

Parthum dicere, nec quae nihil attinent.

Hic vivum mihi caespitem, hic
Verbenas, pueri, ponite turaque
Bimi cum patera meri ;
Mactata veniet lenior hostia.

XX .
<sapwic 1.)

Vile potabis modicis Sabinum
Cantharis, Graeca quod ego ipse testa
Conditum levi, datus in theatro

Cum tibi plausus,

Clare, Maecenas, eques, ut paterni
Fluminis ripae simul et iocosa

Redderet laudes tibi Vaticani
Montis imago.

Caecubum et praelo domitam Caleno

Tu vides uvam : mea nec Falernae

Temperant vites neque Formiani
Pocula colles.

10

15

10

