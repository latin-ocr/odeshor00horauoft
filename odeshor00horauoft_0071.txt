oDEs 11. 13. 63

XIII.
(A lcaz'c. )

Ille et nefasto te posuit die,
Quicumque primum, et sacrilega manu
Produxit, arbos, in nepotum
Perniciem opprobriumque pagi ;
Illum et parentis crediderim sui 5
Fregisse cervicem et penetralia

Sparsisse nocturno cruore
Hospitis ; ille venena Colcha

Et quicquid usquam concipitur nefas
Tractavit‚ agro qui statuit meo 1o
Te triste lignum, te caducum
In domini caput inmerentis.

Quid quisque vitet, numquam homini satis
Cautumst in horas .· navita Bosphorum
Thynus perhorrescit neque ultra 15
Caeca timetve aliunde fata,

Miles sagittas et celerem fugam
Parthi, catenas Parthus et Italun
Robur ; sed improvisa leti
Vis rapuit rapietque gentes. 20

Quam paene furvae regna Proserpinae
Et iudicantem vidimus Aeacum
Sedesque discriptas piorum et
Aeoliis fidibus querentem

Sappho puellis de popularibus 2 5
Et te sonantem plenius aureo,
Alcaee, plectro dura navis,
Dura fugae mala, dura belli.

