106

HORACE

Sive te rupes et acuta leto

Saxa delectant, age te procellae

Crede veloci, nisi erile mavis
Carpere pensum

Regius sanguis dominaeque tradi

Barbarae paelex.'' Aderat querenti

Perfidum ridens Venus et remisso
Filius arcu,

Mox ubi lusit satis, ‘ abstineto ’

Dixit ‘ irarum calidaeque rixae,

Cum tibi invisus laceranda reddet
Cornua taurus.

Uxor invicti Iovis esse nescis,

Mitte singultus, bene ferre magnam

Disce fortunam ; tua sectus orbis
Nomina ducet.'

XXVIII.
(Asclepiad 3.)
Festo quid potius die

Neptuni faciam ? Prome reconditum,

Lyde, strenua Caecubum
Munitaeque adhibe vim sapientiae.

Inclinare meridiem
Sentis ac, veluti stet volucris dies,

Parcis deripere horreo
Cessantem Bibuli consulis amphoram.

Nos cantabimus invicem

Neptunum et virides Nereidum comas ;

Tu curva recines lyra
Latonam et celeris spicula Cynthiae :

70

75

10

