ODEs 1v. 4. 115

Curru ducet Achaico 5
Victorem, neque res bellica Deliis

Ornatum foliis ducem,
Quod regum tumidas contuderit minas,

Ostendet Capitolio Í¾

Sed quae Tibur aquae fertile praefluunt ro
Et spissae nemorum comae

F ingent Aeolio carmine nobilem.

Romae principis urbium
Dignatur suboles inter amabiles

Vatum ponere me choros, 15
Et iarn dente minus mordeor invido.

O testudinis aureae
Dulcem quae strepitum, Pieri, temperas,
O mutis quoque piscibus
Donatura cycni, si libeat, sonum, 20

Totum muneris hoc tuist,

Quod monstror digito praetereuntium
Romanae fidicen lyrae :

Quod spiro et placeo, si placeo, tuumst.

 

IV.
(A lcaic.)

Qualem ministrum fulminis alitem,
Cui rex deorum regnum in aves vagas
Permisit expertus fidelem
Iuppiter in Ganymede flavo,

Olim iuventas et patrius vigor 5
Nido laborum propulit inscium,
Vernique iam nimbis remotis
Insolitos docuere nisus

