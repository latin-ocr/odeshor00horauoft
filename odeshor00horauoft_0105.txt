ODEs ΙΙΙ. 20.

Da lunae propere novae,
Da noctis mediae, da, puer, auguris
Murenae : tribus aut novem

Miscentur cyathis pocula commodis.

Qui Musas amat inpares,
Ternos ter cyathos attonitus petet
Vates ; tres prohibet supra
Rixarum metuens tangere Gratia

Nudis iuncta sororibus.

Insanire iuvat z cur Berecyntiae
Cessant flamina tibiae Ρ

Cur pendet tacita fistula cum lyra Ρ

Pascentes ego dexteras

Odi : sparge rosas ; audiat invidus
Dementem strepitum Lycus,

Et vicina seni non habilis Lyco.

Spissa te nitidum coma,
Puro te similem, Telephe, vespero
Tempestiva petit Rhode ;

Me lentus Glycerae torret amor meae.

 

XX.
(Sapphic.)
Non vides quanto moveas periclo,
Pyrrhe, Gaetulae catulos leaenae ?

Dura post paullo fugies inaudax
Proelia raptor,

Cum per obstantes iuvenum catervas

Ibit insignem repetens Nearchum ε

Grande certamen, tibi praeda cedat,
Maior an illi.

HOR. 1.—1V.

97

IO

15

20

25

