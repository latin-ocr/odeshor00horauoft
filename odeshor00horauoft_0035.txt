ODES I. 10, 11. 27

<suffiae Ι.)

Mercuri, facunde nepos Atlantis,

Qui feros cultus hominurn recentum

Voce formasti catus et decorae
More palaestrae,

Te canam, magni Iovis et deorum 5
Nuntium curvaeque lyrae parentem,
Callidum, quidquid placuit, iocoso

Condere furto.

Te, boves olim nisi reddidisses
Per dolum amotas, puerum minaci 10
Voce dum terret, viduus pharetra

Risit ApoHo.

Quin et Atridas duce te superbos

Ilio dives Priamus relicto

Thessalosque ignes et iniqua Troiae 15
Castra fefellit.

Tu pias laetis animas reponis
Sedibus, virgaque levem coerces
Aurea turbam, superis deorum
Gratus et imis. 20

 

XI.
(A sclepiad 2.)

Tu ne quaesieris, scire nefas, quem mihi, quem tibi
Finem di dederint, Leuconoe, nec Babylonios
Temptaris numeros. Ut melius, quidquid erit, pati Ι
Seu plures hiemes seu tribuit Iuppiter ultimam,

