[08

HORACE

Tu civitatem quis deceat status
Curas et Urbi sollicitus times,
Quid Seres et regnata Cyro
Bactra parent Tanaisque discors.

Prudens futuri temporis exitum
Caliginosa noete premit deus,
Ridetque si mortalis ultra
Fas trepidat. Quod adest memento

Conponere aequus ; cetera fluminis
Ritu feruntur, nunc medio alveo

⁸ Cum pace delabentis Etruscum

In mare, nunc lapides adesos

Stirpesque raptas et pecus et domos
Volventis una non sine montium
Clamore vicinaeque silvae,
Cum fera diluvies quietos

Inritat amnes. Ille potens sui
Laetusque deget, cui licet in diem
Dixisse ‘ Vixi : cras vel atra

Nube polum pater occupato

Vel sole puro ; non tamen inritum,

Quodcumque retrost, efficiet neque
Diffinget infectumque reddet,

Quod fugiens semel hora vexit.

Fortuna saevo laeta negotio et
Ludum insolentem ludere pertinax
Transmutat incertos honores,

Nunc mihi nunc alii benigna.

25

30

35

40

45

50

