ones 1v. 6. 119

Tutus bos etenim rura perambulat,
N utrit farra Ceres almaque Faustitas,
Pacatum volitant per mare navitae,

Culpari metuit fides, 20

Nullis polluitur casta domus stupris,

Mos et lex maculosum edomuit nefas,

Laudantur simili prole puerperae,
Culpam poena premit comes.

Quis Parthum paveat, quis gelidum Scythen, 25
Quis Germania quos horrida parturit
Fetus incolumi Caesare ? quis ferae

Bellum curet Hiberiae ?

Condit quisque diem collibus in suis,
Et vitem viduas ducit ad arbores ; 30
Hinc ad vina redit laetus et alteris

Te mensis adhibet deum ;

Te multa prece, te prosequitur mero

Defuso pateris, et Laribus tuum

Miscet numen, uti Graecia Castoris 35
Et magni memor Herculis.

‘ Longas o utinam, dux bone, ferias
Praestes Hesperiae Ι ’ dicimus integro
Sicci mane die, dicimus uvidi,
Cum Sol Oceano subest. 40

 

VI.
(Sapphic.)
Dive, quem proles Niobea magnae
Vindicem linguae Tityosque raptor

Sensit et Troiae prope victor altae
Phthius Achilles,

