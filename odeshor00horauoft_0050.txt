42 HORACE

XXVIII.

(Alcmanian.)

Te maris et terrae numeroque carentis arenae
Mensorem cohibent, Archyta,

Pulveris exigui prope litus parva Matinum
Munera, nec quicquam tibi prodest

Aerias temptasse domos animoque rotundum 5
Percurrisse polum morituro.

Occidit et Pelopis genitor, conviva deorum,
Tithonusque remotus in auras

Et Iovis arcanis Minos admissus, habentque

Tartara Panthoiden iterum Orco 10
Demissum, quamvis clipeo Troiana refixo

Tempora testatus nihil ultra

Nervos atque cutem morti concesserat atrae,
Iudice te non sordidus auctor

Naturae verique. Sed omncs una manet nox, 15
Et calcanda semel via leti.

Dant alios Furiae torvo spectacula Marti,
Exitiost avidum mare nautis ;

Mixta senum ac iuvenum densentur funera, nullum
Saeva caput Proserpina fugit. 20

“Me quoque devexi rapidus comes Orionis
Illyricis Notus obruit undis.

At tu, nauta, vagae nc parce malignus arenae
Ossibus et capiti inhumato

Particulam dare : sic, quodcumque minabitur Eurus
Fluctibus Hesperiis, Venusinae 26
Plectantur silvae te sospite, multaque merces,
Unde potest, tibi defluat aequo

