ODES 1. 27.

XXVII.
(A lcaic .)

Natis in usum laetitiae scyphis
Pugnare Thracumst : tollite barbarum
Morem, verecundumque Bacchum

§anguineis prohibete rixis.

Vino et lucernis Medus acinaces
Immane quantum discrepat : inpium
Lenite clamorem, sodales,
Et cubito remanete presso.

Voltis severi me quoque sumere
Partem Falerni ? Dicat Opuntiae
Frater Megillae, quo beatus
Volnere‚ qua pereat sagitta.

Cessat voluntas ? Non alia bibam

Mercede. Quae te cumque domat Venus,

Non erubescendis adurit
Ignibus ; ingenuoque semper

Amore peccas. Quidquid habes, age,
Depone tutis auribus. A miser,
Quanta laborabas Charybdi,
Digne puer meliore flamma ἔ

Quae saga, quis te solvere Thessalis
Magus venenis, quis poterit deus ?
Vix inligatum te triformi
Pegasus expediet Chimaera.

41

10

20

