ODEs 1. 18, 19. 35

Suspecta Cyrum ne male dispari 2 5
Incontinentes iniciat manus
Et scindat haerentem coronam
Crinibus inmeritamque vestem.

XVIII.

(Asclepiad 2.)
Nullam, Vare, sacra vite prius severis arborem
Circa mite solum Tiburis et moenia Catili ;
Siccis omnia nam dura deus proposuit neque
Mordaces aliter diffugiunt sollicitudines.
Quis post vina gravem militiam aut pauperiem crepat Ρ 5
Quis non te potius, Bacche pater, teque, decens Venus ?

At ne quis modici transiliat munera Liberi,
Centaurea monet cum Lapithis rixa super mero

DebeHata, monet Sithoniis non levis Euhius,

Cum fas atque nefas exiguo fine libidinum 10
Discernunt avidi. Non ego te, candide Bassareu,
Invitum quatiam nec variis obsita frondibus

Sub divum rapiam. Saeva tene cum Berecyntio

Cornu tympana, quae subsequitur caecus amor sui,

Et tollens vacuum plus nimio gloria verticem, 15
Arcanique fides prodiga, perlucidior vitro.

 

XIX.
(Asclepiad 3.)
Mater saeva Cupidinum

Thebanaeque iubet me Semelae puer
Et lasciva Licentia
Finitis animum reddere amoribus.

