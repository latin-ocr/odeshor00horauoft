92

HORACE

xw.
(Sapplzic.)

Herculis ritu modo dictus, o plebs,
Morte venalem petiisse laurum,

Caesar Hispana repetit penates
Victor ab ora.

Unico gaudens mulier marito

Prodeat iustis operata divis,

Et soror clari ducis et decorae
Supplice vitta

virginum matres iuvenumque nuper

Sospitum. Vos, o pueri et puellae

Iam virum expertae, male inominatis
Parcite verbis.

Hic dies vere mihi festus atras

Eximet curas ; ego nec tumultum

Nec mori per vim metuam tenente
Caesare terras.

Ι, pete unguentum, puer, et coronas

Et cadum Marsi memorem duelli,

Spartacum si qua potuit vagantem
Fallere testa.

Dic et argutae properet Neaerae

Murreum nodo cohibente crinem ;

Si per invisum mora ianitorem
Fiet, abito.

Lenit albescens animos capillus

Litium et rixae cupidos protervae ;

Non ego hoc ferrem calidus iuventa
Consule Planco.

10

15

20

25

