ODES 111. 15.

XV.
(Asclepiad 3.)

Uxor pauperis Ibyci,

Tandem nequitiae fige modum tuae
Famosisque laboribus :

Maturo propior desine funeri

Inter ludere virgines,

Et stellis nebulam spargere candidis.
Non, si quid Pholoen, satis

Et te, Chlori, decet : filia rectius

Expugnat iuvenum domos,

Pulso Thyias uti concita tympano.
Illam cogit amor Nothi

Lascivae similem ludere capreae ;

Te lanae prope nobilem

Tonsae Luceriam, non citharae decent
Nec fios purpureus rosae

Nec poti vetulam faece tenus cadi.

 

 

XVI.
(A sclepz’ad 4.)

Inclusam Danaen turris ahenea

Robustaeque fores et vigilum canum

Tristes excubiae munierant satis
Nocturnis ab adulteris,

Si non Acrisium virginis abditae

Custodem pavidum Iuppiter et Venus

Risisset : fore enim tutum iter et patens
Converso in pretium deo.

93

10

15

