24 HORACE

Conamur, tenues grandia, dum pudor
Inbellisque lyrae Musa potens vetat 1o
Laudes egregii Caesaris et tuas

Culpa deterere ingeni.

Quis Martem tunica tectum adamantina

Digne scripserit, aut pulvere Troico

Nigrum Merionen Ρ aut ope Palladis 15
Tydiden superis parem ἓ

Nos convivia, nos proelia virginum

Sectis in iuvenes unguibus acrium

Cantamus, vacui; sive quid urimur,
Non praeter solitum leves. 20

 

VII.
(Alcmanian.)

Laudabunt alii claram Rhodon aut Mytilenen,
Aut Ephesum bimarisve Corinthi

Moenia, vel Baccho Thebas vel Apolline Delphos
Insignes aut Thessala Tempe.

Sunt quibus unum opus est. intactae Palladis urbem 5
Carmine perpetuo celebrare et

Undique decerptam fronti praeponere olivam.
Plurimus in Iunonis honorem

Aptum dicet equis Argos ditesque Mycenas.

Me nec tam patiens Lacedaemon 10
Nec tam Larissae percussit campus opimae,

Quam domus Albuneae resonantis

Et praeceps Anio ac Tiburni lucus et uda
Mobilibus pomaria rivis.

Albus ut obscuro deterget nubila caelo 15
Saepa Notus nec parturit imbres

